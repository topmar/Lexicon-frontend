# **Bygg din egen hobby-hemsida**

I denna utmaning ska du skapa en enkel, statisk onepage-hemsida om en hobby eller ett intresse som du tycker om. Det kan vara något du brinner för, eller bara något du tycker är roligt. Exempel kan vara musik, spel, matlagning, sport, samlarobjekt eller trädgårdsarbete – valet är ditt!

Hemsidan ska byggas helt utan CSS eller JavaScript, med fokus på **semantisk HTML** och tydlig struktur.

---

## **Kravspecifikation**
Följande krav gäller för hemsidan:

### **1. Header**
- Innehåller en rubrik med en titel som introducerar din hobby eller hemsidans syfte.
- Innehåller en navigationsmeny med länkar till olika sektioner längre ner på sidan (Onepage-koncept).

### **2. Main**
Innehållet i sidan ska vara uppdelat i flera sektioner:

#### **Introduktion**
- En kort beskrivning av din hobby.
- Berätta varför du har valt just detta ämne och vad som gör det intressant.

#### **Relevant information**
- Minst två sektioner som fördjupar sig i din hobby. Exempel:
  - Lista över nödvändig utrustning eller resurser.
  - En tabell med relaterad information (till exempel en tidtabell, fakta, eller favoriter).
  - Beskrivningar av specifika tekniker, koncept eller fakta som är relevanta.

#### **Sammanfattning**
- Avsluta med en sektion som ger en uppmaning eller inspiration till läsaren, t.ex. hur de kan börja med denna hobby.

### **3. Footer**
- Inkludera kontaktuppgifter, även om de är påhittade.
- Kan även innehålla länkar till resurser eller sociala medier.

### **4. Övrigt**
- Använd **semantiska element** som `<header>`, `<main>`, `<section>`, `<footer>`, `<article>`, `<ul>`, `<ol>`, `<li>`, `<table>`, etc.
- Endast använd `<div>` om inget annat semantiskt element är lämpligt. Om du använder `<div>`, förklara varför i en kommentar i koden.
- Sidan ska vara **enkel att följa** och **välstrukturerad**.

---

## **Hur du kommer igång**

1. **Skapa ett nytt repository på GitHub:**
   - Ge det ett passande namn, t.ex. `min-hobby-sida`.
   - Inkludera en README.md i repot.

2. **Klona repot till din dator:**
   - Använd `git clone` för att hämta repot lokalt.

3. **Bygg din hemsida:**
   - Lägg till din `index.html` och börja skriva koden direkt i repot.
   - Gör regelbundna commits med beskrivande meddelanden, till exempel "Lade till header-struktur".

4. **Push till GitHub:**
   - När du är klar, pusha din kod till GitHub så att den är delbar.

---

## **Extra uppgifter**

För de som är klara tidigt eller vill utmana sig själva kan ni lägga till följande funktioner:

- **Tabeller:** Lägg till en tabell i din hemsida för att visa strukturerad information, t.ex. en lista över viktiga föremål, scheman eller favoriter.
- **Använd fler HTML5-element:** Utforska taggar som `<figure>`, `<figcaption>`, `<aside>`, eller `<blockquote>` för att göra din sida mer semantisk.
- **Utöka din navigationsmeny:** Gör navigeringen mer intuitiv med interna länkar som leder till specifika sektioner.
- **Skriv tillgänglighetsvänlig HTML:** Lägg till `aria-labels` och beskrivande `alt`-texter för att förbättra tillgängligheten.
- **Märk upp element:** Lägg till klassnamn för varje större del av din HTML-struktur (t.ex. `class="header"`) och förbered för styling.
- **Styling:** Skapa ett separat `styles.css` och lägg till enkel styling som matchar din hobby, t.ex. färger och typsnitt.

---

## **Inlämning**
- När du är klar, dela en länk till ditt repository i diskussionskanalen i Teams och låt dina klasskompisar lära sig om din hobby!
- Om du vill, inkludera en kort beskrivning av din hobby och vad du har lärt dig genom övningen.

---